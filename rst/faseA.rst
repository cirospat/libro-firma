=============================================================================
Fase A | xxxxxxxx
=============================================================================

**in un grande amministrazione territoriale d’Italia da 28 anni. Ho i rudimenti di come funziona una PA dal suo interno, il modo (i processi) con il quale si lavora per erogare un servizio al cittadino, o per arrivare alla pubblicazione di un atto amministrativo con il quale si decide qualcosa per il governo del territorio.**
 

1.1 Macchine da scrivere nel 2018
^^^^^^^^^^^^^^^^^^^^^^^^^^^^^^^^^^^^^^
Sono consapevole della quantità di carta che si utilizza per la redazione di ogni singolo atto amministrativo, del livello di penetrazione del digitale negli uffici e nelle persone, e del livello di accettazione del digitale, di quante stanze attraversano i fogli di carta sui quali vengono apposte le firme a penna per essere alla fine scansionate e pubblicate online. I fogli di carta firmati e i software, rappresentano oggi — in sintesi — i punti nodali dei processi amministrativi ai quali lavorano migliaia di dipendenti e dirigenti pubblici ogni giorno in Italia.


  
1.2 Ecografia
^^^^^^^^^^^^^^^^^^^^^^^^^^^^^^^^^^^^^^
Non entro in merito a ciò che prevede dettagliatamente  la norma “madre” di settore: il CAD (Codice dell’Amministrazione Digitale). Mi soffermo su aspetti più pratici legati alla dimensione dell’esperienza vissuta da diversi dipendenti e dirigenti pubblici nella gestione dei processi che portano al perfezionamento degli atti amministrativi e all'erogazione di un servizio pubblico. Focalizzo l’attenzione sugli aspetti legati alle cose che si fanno ogni giorno (come lavoro) in molte stanze della PA e del modo in cui si fanno queste cose. Con un occhio anche a come si dovrebbero fare, secondo un Agenda Digitale nazionale. E ogni tanto rilascio qualche piccola pillola curativa che penso possa servire a migliorare lo stato “digitale” del paziente PA :-)
